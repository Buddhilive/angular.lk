---
title: Angular යනු කුමක්ද?
description: Angular යනු කුමක්ද?
---
Angular යනු [TypeScript](https://www.typescriptlang.org/) භාවිත කර ගොඩ නගා ඇති development platform එකකි.

Development platform එකක් වශයෙන් Angular:

- Component මත පදනම් වී වෙබ් application නිර්මාණය කළ හැක. (මෙය ඉදිරි පාඩම් වලදී පැහැදිලි කරමු)
- Routing, forms management, client-server communication වැනි බොහෝ වෙබ් application සඳහා අවශ්‍ය විශේෂාංග Angular තුළ අන්තර්ගත ව ඇත.
- ඔබට වෙබ් developer කෙනෙක් වශයෙන් ඔබේ කේතය (code) build කිරීම, test කිරීම, යාවත්කාලීන කිරීම යනාදය කිරීමට අවශ්‍ය සියලුම මෙවලම් (Tools) Angular තුල අන්තර්ගත වී ඇත.

Angular භාවිත කිරීමෙන් ඔබට තනි ව්‍යාපෘති සිට මහා පරිමාණ ව්‍යාපෘති දක්වා වෙබ් application නිර්මාණය කිරීමේ පහසුව ඇත. තවත් වැදගත් දෙයක් වනුයේ Angular Ecosystem එක තුල මිලියන 1.7 පමණ වූ සංවර්ධකයින් (developers), library නිර්මාපකයින්, content creators වැනි විශාල පිරිසකගෙන් සමන්විත වීමයි.

# මූලික දැනුම

බොහොමයක් frontend frameworks ඉගෙනීමට පෙර දැනගත යුතුම දේවල් වන HTML, CSS සහ JavaScript පිලිබඳ හොඳ දැනුමක් තිබීම Angular ඉගෙනගැනීමට හොද මූලාරම්භයක්. ඊට අමතරව පහත දැක්වෙන සංකල්ප ගැන අවබෝධයක් තිබීම වැදගත් වෙනවා:

- [JavaScript Classes](https://developer.mozilla.org/en-US/docs/Web/JavaScript/Reference/Classes)
- [TypeScript fundamentals](https://www.typescriptlang.org/docs/handbook/typescript-in-5-minutes.html)
- [TypeScript Decorators](https://www.typescriptlang.org/docs/handbook/decorators.html)

# මෙවලම් (Tools)

- TypeScript: Angular භාවිත කරන්නේ TypeScript වන අතර, එමගින් ඔබට ඔබගේ කේතය මනාව හැසිරවීමට හා මනාව සැකසීමට අවශ්‍ය උපකාරය ලැබේ.
- Command Line Interface (CLI) - Angular CLI එක ඉතාමත් කාර්යක්ෂම CLI tool එකකි. එමගින් ඔබට Angular app එකක් build කිරීම, test කිරීම වගේම ඒ හා සම්බන්ධ ඕනෑම කාර්යයක් පහසුවෙන් කරගැනීමට උපකාර කරනවා. (මේ පිලිබඳ ඉදිරි පාඩම් වලදී ඉගෙන ගනිමු)

# Components

Components යනු Angular වල පදනම යැයි කිවහොත් නිවැරදි. මෙම Component Architecture එක මගින් ඔබේ Angular app එක මනාව ඒ ඒ කාර්යයන් අනුව බෙදා වෙනකර පිළිවෙලකට සකස් කල හැක. මෙමගින් ඔබේ app එක කොතරම් සංකීර්ණ වුවත් එය පහසුවෙන් කළමනාකරණය කරගැනීමටත් එය අනාගතයේදී පහසුවෙන් වර්ධනය කිරීමටත් උපකාරී වෙනවා.